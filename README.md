# progettobioprotesi
The following report aims to accurately explain what were the logical steps that led to the creation of the prototype of a rehabilitation system for the ankle. The patent provided to us was a source of inspiration for the number of components and how they relate to each other. For the shape of these we decided to deviate from the original design, opting for small variations of a mainly stylistic nature. The details and reasons for these changes will be presented below.
In this report there is also a careful study of the materials and how these can affect the functioning of the project or how they can instead bring great advantages.

---

La seguente relazione ha come obiettivo di spiegare accuratamente quali sono stati i passaggi logici che hanno portato alla creazione del prototipo di un sistema riabilitativo per la caviglia. Il brevetto fornitoci è stata fonte di ispirazione per il numero di componenti e come queste si relazionassero tra di loro. Per la forma di queste abbiamo deciso di deviare dal design originale, optando per piccole variazioni di natura principalmente stilistica. I dettagli e i motivi di queste modifiche saranno presentati più avanti.
In questa relazione è presente anche un attento studio ai materiali e come questi possano inficiare il funzionamento del progetto o come possano invece portare grandi vantaggi.

![alt text](https://github.com/mastroalex/progettobioprotesi/blob/main/copertina.jpg)



## Indice 


## Introduzione 

La seguente relazione ha come obiettivo di spiegare accuratamente quali sono stati i passaggi logici che hanno portato alla creazione del prototipo di un sistema riabilitativo per la caviglia. Il brevetto fornitoci è stata fonte di ispirazione per il numero di componenti e come queste si relazionassero tra di loro. Per la forma di queste abbiamo deciso di deviare dal design originale, optando per piccole variazioni di natura principalmente stilistica. I dettagli e i motivi di queste modifiche saranno presentati più avanti.
In questa relazione è presente anche un attento studio ai materiali e come questi possano inficiare il funzionamento del progetto o come possano invece portare grandi vantaggi.
Il brevetto US 6,277,057B1 [1] fornisce una attenta descrizione del dispositivo che riassumeremo brevemente al fine di facilitare la lettura e comprensione della relazione.
Il dispositivo si compone principalmente delle seguenti parti:
- base
- braccio di supporto 
- pedana
- apparati resistivi

La base è la componente che fornisce stabilità al dispositivo e durante l’utilizzo sarà poggiata a terra. Collegato alla base abbiamo il braccio di supporto che si estende ortogonalmente per il primo tratto dalla base per poi portarsi verso il centro di questa, ad una determinata quota dalla base. All’estremità di questo troveremo una estensione che la collega a una sfera. Quest’ultimo elemento sarà essenziale per la composizione del “ball and socket joint” che permetterà alla pedana di ruotare per creare i movimenti cardine della riabilitazione.
Sulla suddetta pedana il paziente potrà poggiare il piede la cui caviglia necessita esercizio. Al di sotto di questa pedana troviamo il socket, una cavità che permette di accogliere la sfera citata prima. Questa cavità coprirà la sfera in modo tale da bloccare le traslazioni relative tra braccio di supporto e pedana. Sarà modellata in modo tale da permettere la rotazione della sfera entro certi limiti, aspetto che discuteremo successivamente.
Questo giunto appena descritto quindi collega il braccio di supporto e la pedana, permettendone le rotazioni relative. Considerato come il braccio di supporto sia ancorato alla base sarà quindi possibile immaginare la pedana sollevata da terra e libera di ruotare.

<img src="/img_relazione/1.png" alt="Fig1" width="600">

> **Fig. 1** - Fig. 1 – Immagine tratta direttamente dal brevetto US 6,227,057B1 [1]

Alla stessa pedana sono anche collegati quelli che il brevetto definisce come “resistive means”, ossia congegni capaci di opporre resistenza ad allungamento ed accorciamento. Questi congegni collegheranno direttamente la pedana alla base, con l’obiettivo di opporre resistenza, elemento fondamentale della riabilitazione.
Facendo riferimento alle normative ISO 20957-1 per le attrezzature da allenamento e la normativa ISO 14971 per la gestione del rischio per i dispostivi medicali abbiamo cercato di focalizzaci su un dispositivo semplice e con bassi costi di produzione e manutenzione che garantisse un certo comfort all’utilizzatore ma che al contempo fosse stabile durante il movimento e riducesse al minimo la possibilità di ulteriori infortuni. Essendo un dispositivo di riabilitazione deve garantire il corretto movimento articolare in tutte le direzioni e permettere un certo lavoro tale da favorire la rigenerazione corretta dei tessuti danneggiati ma allo stesso tempo deve limitare movimenti troppo bruschi e bloccare il movimento ai limiti articolari prevenendo ulteriori infortuni [2, 3, 4, 5].
Il dispositivo, per come è stato strutturato, prevede sia un carico isometrico ai limiti articolari sia un intenso esercizio propriocettivo volto ad ottimizzare il recupero della cinematica articolare.
Una particolare attenzione è stata dedicata anche alla scelta di un materiale che risultasse quanto più possibile anallergico e resistente alla corrosione data da un eventuale pulizia e sanificazione intensiva nel caso venisse utilizzato da più utenti, come all’interno di uno studio medico.

## Misure e valutazioni iniziali 

Una prima valutazione è stata fatta cercando in letteratura un modello semplice ma sufficientemente accurato che descrivesse la cinematica della caviglia in un modo che risultasse utile allo sviluppo del progetto. 

<img src="/img_relazione/2.png" alt="Fig2" width="300">

> **Fig. 2** - Sistema di riferimento considerato per il piede destro. Le tre rotazioni sono state classificate rispettivamente come yaw (Y) intorno l’asse z, roll (R) intorno l’asse x e pitch (P) intorno l’asse y.


<img src="/img_relazione/3.png" alt="Fig3" width="600">

> **Fig. 3** - Sono raffigurati i normali movimenti di rotazione dell’articolazione della caviglia. L’eversione e l’inversione indicato come (R) ovvero la rotazione intorno l’asse x. La flessione plantare e dorsale indicato come (P) ovvero la rotazione intorno l’asse y. L’abduzione e l’adduzione spesso indicate come rotazione mediale e laterale indicate come (Y) ovvero la rotazione intorno l’asse z.

### Cinematica della caviglia 

La caviglia unisce il segmento della gamba con il piede. È formata dall’unione di tre ossa: tibia, fibula e talo e da numerosi legamenti che le tengono unite e le stabilizzano. Come le altre articolazioni della gamba è responsabile del supporto del peso dell’intero corpo e richiede un’ottima rigidezza tendinea e muscolare. 

Ci sono 28 ossa e 26 articolazioni in ogni piede e caviglia che permettono un insieme di diversi movimenti e l’assorbimento della forza peso nel caso stazionario e di forze molto più intense nel caso di corsa o di impatti violenti come nei salti. Gran parte delle articolazioni sono delle anfiartrosi con legamenti molto rigidi che permettono soltanto movimenti minimi tuttavia conferiscono al piede una notevole flessibilità elastica e consentono di distribuire i carichi di compressione agenti in tensioni elastiche sui legamenti di una struttura complessivamente leggera. L’escursione del piede è variabile da persona a persona e con l’età ed è bene sottolineare il fatto che l’escursione complessiva data sia dall’articolazione talocrurale che subtalare è notevolmente maggiore della somma delle escursioni di ogni singola articolazione la ragione di tale fenomeno risiede nei legamenti il cui grado di tensione può essere aumentato o ridotto a seconda dei movimenti delle strutture adiacenti. L’articolazione talocrurale è formata dalla tibia, dalla fibula (o perone) e dalla troclea dell’astragalo e dai numerosi legamenti e capsula articolare necessari alla stabilizzazione. È un’articolazione a cerniera il cui asse decorre trasversalmente attraverso la forchetta malleolare e la troclea dell’astragalo. 

<img src="/img_relazione/4.png" alt="Fig4" width="1000">

> **Fig. 4** – Riabilitazione funzionale per la caviglia

L’articolazione subtalare è costituita da due articolazioni anatomicamente distinte ma che funzionano all’unisono permettendo una rotazione mediante un asse che decorre obliquamente attraverso il tarso. Si può distinguere un’articolazione anteriore con l’osso navicolare ed in una posteriore con il calcagno. Fig. 5 
Le due articolazioni sono strettamente collegate tra loro dal punto di vista funzionale e l’una permette di ampliare lo spazio di movimento dell’altra [6].

<img src="/img_relazione/5.png" alt="Fig5" width="300">

> **Fig. 5** – Assi di rotazione delle articolazioni talocrurale e subtalare [7]

Le lesioni più comuni sono le distorsioni e al secondo posto le fratture. Mentre la frattura prevede l’interruzione della continuità ossea, la distorsione indica tutte le lesioni delle articolazioni e dei tessuti molli ad esse legati, provocati da movimenti anomali che eccedono i limiti fisiologici delle articolazioni. 

Il trattamento per queste lesioni prevede le seguenti fasi:
- Trattamento per eventuali emorragie, ghiaccio, bendaggi compressivi, antiinfiammatori 
- Inizio del recupero con una fase attiva volta a ripristinare la mobilità articolare. Inizia da 1 a 3 settimane dopo la lesione
- Inizio di movimenti complessi compresa l’attività sportiva mantenendo comunque gli esercizi di recupero.
Gli esercizi di riabilitazione per la caviglia prevedendo un basso carico, una lunga durata e una forte ripetitività dei movimenti. [8]

È importante notare come oltre a migliorare la forza e la resistenza dell’articolazione i pazienti devono anche accrescere la propriocezione garantendo una maggiore stabilità alla caviglia. Una mancanza di propriocezione porta ad una maggior debolezza articolare e quindi ad un elevato rischio di lesione pertanto è necessario prevedere una riabilitazione che considera anche questi fattori [9, 10].

In letteratura si trovano sostanzialmente tre categorie di modelli cinematici: articolazione talocrurale e subtalare rappresentati come un giunto cilindrico, la caviglia che viene rappresentata come un giunto sferico oppure la caviglia viene rappresentata come un quadrilatero articolato [11].
Una descrizione sufficientemente accurata per il progetto in questione è stata identificata nella pubblicazione di C. Brockett  [12]. Consideriamo quindi tre diversi assi di rotazione (Fig. 2) sui quali possiamo identificare una rotazione positiva ed una negativa rispetto al piano neutro. Questo ci porta ad identificare 6 rotazioni indicate in Fig. 3, tratta dalla pubblicazione di C. Racu [13]. 

È anche opportuno considerare il rapporto tra la forza 1 RM, ovvero il carico che consente una sola ripetizione di un movimento, nonché il carico massimale, e il numero di ripetizioni tipicamente possibili per una certa frazione di questo carico. Come mostrato in letteratura tipicamente lavorando al 60% del carico è possibile effettuare più di 20 ripetizioni [14, 15]. 
Inoltre, è necessario considerare che trattandosi di riabilitazione è bene rimanere distanti dal carico massimo e lavorare ad una percentuale del carico massimo molto bassa riuscendo così ad effettuare un elevato numero di ripetizioni provocando una quantità di stress sufficiente ad indurre una risposta dai tessuti danneggiati ma ben lontana sia dalla soglia di dolore che dal punto in cui potrebbero provocarsi altri danni ad un tessuto che non ha ancora recuperato del tutto le sue funzionalità.
Parlando di carico massimo in questo caso facciamo riferimento alle forze misurate ai limiti articolari in una posizione isometrica che quindi sappiamo essere tra le forze più elevate a cui può essere sottoposta l’articolazione [16], di cui parleremo più avanti.  
Mentre in una fase tardiva della riabilitazione può essere utile aumentare il carico nell’ottica di indurre un rafforzamento dell’intera articolazione.

Un altro fattore interessante è quello che avendo il dispositivo dei blocchi ai limiti articolari è anche possibile, dopo aver portato il piede al limite articolare desiderato, effettuare delle sessioni di isometria, anch’esse molto utili dal punto di vista riabilitativo. 
Questi esercizi sono comunque pensati nel rispetto di diverse linee guida ormai note in letteratura [17] ed è consigliato comunque un consulto con un fisioterapista al fine di programmare e ottimizzare le singole procedure in dettaglio.

Si è quindi reso necessario ottenere delle misure che ci permettessero di dimensionare correttamente sia i limiti articolari del dispositivo che la giusta resistenza esercitata dai pistoni

Prima di procedere alle misure ci è sembrato necessario scegliere un sistema di riferimento per rendere più chiaro e coerente tutto il progetto. Il sistema di riferimento è stato preso come una terna destra con l’asse z orientato lungo la tibia, un asse x orientato lungo le dita del piede e un asse y perpendicolare ad entrambi. (Fig. 2)

La trattazione è stata eseguita rappresentando principalmente il piede destro, tuttavia, il dispositivo può funzionare con entrambi i piedi ed è stato dimensionando considerando dei valori medi tra i due piedi e cercando di mantenere il più possibile la simmetria.

<img src="/img_relazione/6.png" alt="Fig6" width="600">

> **Fig. 6** - Misurazione in SOLIDWORKS © delle rotazioni nel caso di flessione plantare e dorsale mediante le rette passanti per i marker. 

### Misure strumentali

Le misure sono state effettuate per entrambi i piedi.

Le prime misure rilevate sono state le dimensioni della pianta del piede destro e sinistro 25cmx9cm e successivamente sono state acquisite le immagini delle rotazioni sui tre assi considerati. Le immagini sono state acquisite con una ripresa a 60 frame al secondo da cui sono stati successivamente estratti i frame corrispondenti ai punti estremali delle rotazioni. Per rendere più precise le successive elaborazioni sono stati segnati sul piede alcuni marker con un pennarello (spiegato nel paragrafo seguente) e la ripresa è stata effettuata ponendo la camera quanto più possibile parallela al piano dove avveniva la rotazione e quanto più orizzontale possibile.

Successivamente sono state misurate le forze espresse nei punti estremali delle rotazioni per i movimenti di flessione plantare e dorsale, rotazione mediale e laterale, eversione e inversione.
Il valore è stato misurato nella direzione parallela agli assi di riferimento. 
Sono stati raccolti tre valori per ogni situazione e ne è stata presa la media tra il piede destro e il piede sinistro.
I valori sono stati raccolti mediante l’uso di un dinamometro digitale con una precisione di 10g [18] che forniva una misura di massa, quindi convertiti in forza peso.  
Il dinamometro è stato collegato al piede mediante una fascia in tessuto non elastico, un gancio e un cavo rigido Fig. 8
I valori sono raccolti in Fig. 7 e Tab. 1.

<img src="/img_relazione/t1.png" alt="Tab1" width="300">

> **Tab. 1** – Coppie (Nm) calcolate con la media delle forze misurate e il braccio misurato rispetto il punto dove è stata ancorata la fascia per le misure delle forze, tenendo conto della rotazione media.

Le varie misure sono state effettuate in diverse giornate e in momenti diversi della giornata al fine di stimare una media che non fosse alterata dallo stato di fatica dell’articolazione.

Per avere un’ulteriore conferma sono state effettuate delle misure anche con un inclinometro [19] al fine di avere un secondo riscontro sulle misure angolari Fig. 8. Il dispositivo è stato ancorato al piede mediante una fascia elastica che lo ha mantenuto stabile e solidale al piede. Durante i movimenti si è cercato di mantenere la pianta del piede quanto più dritta possibile cercando di evitare possibili artefatti dovuti alla curvatura del piede.

<img src="/img_relazione/7.png" alt="Fig7" width="600">

> **Fig. 7** - Distribuzione delle misure delle forze [Newton] effettuate nelle 6 posizioni limite per entrambi i piedi. La croce evidenzia la media, valore che è stato considerato nel resto della trattazione.

### Valutazioni al calcolatore 
Successivamente sono stati elaborati i video estraendone i frame negli istanti di massima rotazione. Sui singoli frame sono stati applicati diversi filtri per rendere più marcato il contrasto sia tra il piede e lo sfondo sia tra piede e marker. I file immagine sono stati importati all’interno del software SOLIDWORKS © nell’ambiente di schizzo. 

Prima è stata importata l’immagine nella posizione neutra tracciando un segmento tra i marker e scalando l’immagine in modo tale che il piede risultasse esattamente in scala 1:1 sulla base delle misure precedentemente effettuate.
Poi sono state importate le immagini delle due rotazioni estremali e impostate in trasparenza in modo tale da vedere la posizione neutra. Nuovamente sono stati uniti i marker con un segmento. Mediante lo strumento “misura intelligente” sono state valutate le rispettive inclinazioni nei due punti estremali delle rotazioni Fig. 6. 
Lo stesso procedimento è stato effettuato per tutti e tre gli assi.
I dati risultanti sono raccolti in Tab. 2.
Quindi è stata presa la media tra piede destro e sinistro Tab. 3. 

Le approssimazioni e le imprecisioni le assumiamo trascurabili poiché stiamo affrontando un organismo biologico, per altro in una fase riabilitativa, quindi l’effettivo stato e i movimenti potrebbero cambiare di seduta in seduta e dipendere dallo stato psicologico, stress prodotto dalle sedute precedenti, risposte infiammatorie dei tessuti e tanti altri fattori che rendono accettabile un certo grado di incertezza.  

<img src="/img_relazione/8.png" alt="Fig" width="1000">

> **Fig. 8** – Sono riportati gli strumenti di misura (a) ovvero il dinamometro, l’inclinometro, le fascette in tessuto e un cavo inestensibile. In (b) la rappresentazione generale di come sono state prese le misure, precisamente il caso di flessione plantare, con la fascetta in tessuto non estensibile utilizzata per le misure della forza e in (c) la fascetta elastica con l’inclinometro. Le misure ottenute con l’inclinometro effettuando tre rotazioni consecutive in entrambi i versi prima per inversione ed eversione (d), poi flessione plantare e dorsale (e) e infine per la rotazione mediale e laterale (f). In rosso sono rappresentati i valori massimi (e minimi) ottenuti calcolando la media tra i massimi (e minimi) ottenuti per ognuna delle tre rotazioni nei due punti estremali.

<img src="/img_relazione/t2.png" alt="Tab2" width="300">

> **Tab. 2** - Angoli di massima escursione misurati mediante SOLIDWORKS ©. Sono riportati i dati sia per il piede destro (DX) che sinistro (SX) per le tre rotazioni yaw (Y), roll (R) e pitch (P). I valori sono riportati in gradi e approssimati alla prima cifra decimale

<img src="/img_relazione/t3.png" alt="Tab3" width="300">

> **Tab. 3** – Media approssimata dei valori di rotazione tra piede destro e sinistro. Gli angoli sono considerati in modulo, per il segno far riferimento al movimento e al sistema di riferimento.

I dati ottenuti sono stati anche controllati con diversi studi in letteratura (ROM, Pitch: 65 ÷75°, Yaw:35 ° [12]; Pitch:65÷70°, Roll:25°, Yaw:25÷30° [20]; Pitch:60°, Yaw:60° [21]; Pitch:50÷70°, Roll:50° [22]) trovando diverse corrispondenze e con le varie differenze che rientrano nella naturale variabilità biologica. 
Discorso analogo per le forze/coppie misurate.

## Progetto

<img src="https://render.githubusercontent.com/render/math?math=F\left(l\right)=F_1+F_R+ml">



## Nel materiale extra troviamo:
- Modello finale CAD nella cartella“Modello”
- Tutte le immagini inserite
- File di considerazioni sui pistoni estratto dal catalogo
- Brevetto citato
- Catalogo di riferimento
- Dati delle simulazioni sia in file .csv che il foglio di lavoro
- Simulazione finale su cui abbiamo effettuato tutti i testi principali (simulazione 5)
- Vecchie versioni di progetto e/o simulazione nella cartella “Old”
- Bozza 3D di lavoro e codice MATLAB citati
- Dati grezzi e fogli di lavoro per l’inclinometro
- Foglio di lavoro con le forze misurate
- File di lavoro per la misura delle rotazioni
- Registra schermo delle simulazioni così da includere movimento e grafici
